<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>फूल-परी</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>फूल-परी</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;">(१)</span><br/>
बगैंचामा मेरा रङबिरङका छन् कति परी<br/>
कलीला क्या राम्रा मुसुमुसु हुने बोल्दछ सरि ।<br/>
सिंगारेका छाँटी मगमग छिटो अत्तर मिही<br/>
लगाएका सारी नरम रँगिला रेशमसरि ॥<br/>
<br/>
<span style="display:inline-block; text-align:center; width:100% ;">(२)</span><br/>
हरीया खोपीमा टहल छ हवाको हरहर<br/>
सधैं नाच्ने झुल्ने चलमल हुने नै छ रहर ।<br/>
लगाई हीराको टप झलल हाँसी मुसुमुसु<br/>
इशाराले डाकी मसँग सब गर्छन् खुसुखुसु ॥<br/>
<br/>
<span style="display:inline-block; text-align:center; width:100% ;">(३)</span><br/>
चरा पंखी राम्रा नरम रङ पत्ती फरहर<br/>
उडूँ झैं बस्छन् ती वरपर हररर ।<br/>
कलीला यस्ता छन् कि त छुन पनी लाग्दछ डर<br/>
फुका छाती बोल्छन् मसँग परबाटै सब तर ॥<br/>
<br/>
<span style="display:inline-block; text-align:center; width:100% ;">(४)</span><br/>
"कहाँदेखिन् आयौ भनन सुकुमारी वनपरी ?"<br/>
भनी सोद्धा भन्छन् मुसुमुसु बनी लज्जितसरि ।<br/>
"जहाँ झुल्छन् रंगी नरम कलिला बादलभरी ।"<br/>
जहाँ फुल्छन् ऊँचा धनु रंग मिसेका बहु थरी ॥
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(५)</span><br/>
"छ कस्तो त्यो रंगी चहकहरूले झल्ल दुनियाँ" ?<br/>
पखेटा पाइन्छन् रँगबिरँगका सुन्दर त्यहाँ ।"<br/>
"कहाँ जन्म्यौ नानी ?" प्रभु हृदयका बालसपना ।<br/>
बनी जन्म्यौं हामी झलमल सबेरै उदयमा ॥<br/>
<br/>
<span style="display:inline-block; text-align:center; width:100% ;">(६)</span><br/>
"नबोल्ने पंछी भै रँगबिरँगले नाच्नु फरर ?"<br/>
कुरा गर्दै मीठा हृदयसँग वर्ली तलतिर ।<br/>
भनी आज्ञा मिल्दा हृदय सब खोली फररर ।<br/>
सधैं हाँस्छौं लाईकन प्रभु टुना यो जगभर ॥<br/>
<br/>
<span style="display:inline-block; text-align:center; width:100% ;">(७)</span><br/>
हजारौं भाषाका तहतह बनेको हृदय छ ।<br/>
जगत्‌को मायाले झलल गहनातुल्य जल छ ॥<br/>
बनाए माटैले तर हृदय क्या स्वर्ग-रस छ ।<br/>
पसी साना राम्रा मगमग मिहीं भाव खुप छ ॥<br/>
<br/>
<span style="display:inline-block; text-align:center; width:100% ;">(८)</span><br/>
उज्यालो पारौं यो जगत, रँग राम्रा कति थपी ।<br/>
बहाई बास्ना नै हरहर हवामा सुख जपी ॥<br/>
खुशाई साराको दिल, दुख हटाई दिनभर ।<br/>
टुना भन्छौं हामी प्रभुतिर खिंची बाल नजर ॥
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(९)</span><br/>
दिई आफ्नो बास्ना जगतकन डाकेर भँवर ।<br/>
बनी दानी दिन्छौं हृदय–मह मीठो बुझ कुरा ॥<br/>
भए स्वप्ना जस्तो जिउनु वन राम्रा छिनभर ।<br/>
कलीलो छाती होस् मगमगम जगत् पी मह तर ॥<br/>
<br/>
<span style="display:inline-block; text-align:center; width:100% ;">(१०)</span><br/>
दिए हामीलाई नरम गहना, रंग रसिला,<br/>
"बनाओ ए भन्थे" जन हृदय आनन्द हँसिला ।<br/>
अरूलाई पोस्ने हृदय छ कचौरा रस भरी<br/>
त्यसैले हो बास्ना मगमग चलेको हरहरी ॥
</p>
</div>
</div>
</div>
</div>
  </body>
</html>
